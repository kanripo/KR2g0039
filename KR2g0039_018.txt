# -*- mode: mandoku-view; -*-
#+TITLE: 今獻備遺
#+DATE: 2015-08-24 22:35:43.261276
#+PROPERTY: ID KR2g0039
#+PROPERTY: BASEEDITION WYG    
#+PROPERTY: JUAN 卷十八
<pb:KR2g0039_WYG_018-1a>¶
欽定四庫全書¶
　今獻備遺卷十八　　　　明　項篤壽　撰¶
　　薛瑄¶
薛瑄字徳温山西河津人母夢紫衣人入謁生瑄年十¶
二善詩賦及見程朱書嘆曰此道學正脉也遂焚詩賦¶
專心理學永樂庚子舉鄉試第一辛丑登進士第擢御¶
史監湖廣銀場黜貪墨正風俗手録性理大全誦讀之¶
遷山東提學僉事諸生呼曰薛夫子正統間楊士竒薦¶
<pb:KR2g0039_WYG_018-1b>¶
為大理右少卿轉左少卿作大理箴以自警時王振與¶
瑄同鄉也雅欲見瑄有勸瑄拜其門者瑄曰安有受官¶
公朝拜他人乎遇諸塗瑄獨正立振銜之會辨寃獄附¶
振者誣瑄繫獄當死人皆危之瑄曰辨寃獲咎死何愧¶
焉讀易自如瑄子五人伏闕下争代死諸大臣頗申救¶
之得免歸杜門不出造詣益深己巳額森攻都城給事¶
中程信論薦起為大理寺丞分守北門都帥初疑其迂¶
及與議遂訪䇿焉瑄曰以天時人事觀之彼必宵遁既¶
<pb:KR2g0039_WYG_018-2a>¶
而果然景泰初陞南京大理寺卿太監金英奉使道南¶
京人皆餞之江上瑄獨不往英言於衆曰南京好官惟¶
薛卿耳召還復為大理寺卿草場火朝廷欲重罪典守¶
者瑄力辯得免蘇松饑民乞粟富家不與遂火其廬蹈¶
海以避罪上命王文往亷之文坐以謀叛籍其家瑄抗¶
章論辯全活甚衆天順初遷禮部右侍郎兼翰林院學¶
士召入内閣知制誥主考會試尋轉左侍郎詔遣使求¶
獅子於西畨瑄諫不聴時石亨横瑄嘆曰君子見幾而¶
<pb:KR2g0039_WYG_018-2b>¶
作豈俟終日乎引疾乞致仕歸從學者衆其學貴實踐¶
不事口耳嘗曰自朱子後理學已明不必著書所著惟¶
讀書録又有河汾集天順甲申卒年七十三諡文清¶
　　岳正¶
岳正字季方直𨽻漷縣人也正統戊辰會試第一廷試¶
及第授翰林編修英廟復辟進修撰以吏部尚書王翺¶
薦召見文華殿上遥見遽曰好既陞陛登殿連曰好好¶
問年幾何對曰四十上曰正好問何處人曰漷縣上曰¶
<pb:KR2g0039_WYG_018-3a>¶
又是北方人問治何經曰尚書上曰是書經尤善問何¶
科進士對曰臣以正統十三年及第上益善曰又是我¶
所取者顧謂正曰今用汝内閣參預機務許彬老矣不¶
足恃也正頓首辭出赴閣至左順門石亨張軏自外入¶
愕然曰何以至此比入見上曰今内閣朕自訪得一佳¶
士亨軏請為誰上曰岳正亨軏陽賀曰誠佳上曰但官¶
小耳今須與吏部左侍郎兼翰林學士如何亨軏因奏¶
曰陛下欲陞正亦甚易但姑試之果稱職未晚也上黙¶
<pb:KR2g0039_WYG_018-3b>¶
然正感知遇所奏對皆忠讜多稱㫖欽天監湯序言變¶
異謂姦臣未盡之故上以問正正曰姦臣實未聞若求¶
之將人人自危且序術不足信事遂寢時石亨與太監¶
曹吉祥怙寵擅權有投匿名書指斥時政者緝捕甚急¶
上令正撰榜募捕正曰為政有體盜賊責兵部姦宄責¶
法司豈有朝廷出榜購募人邪上謂吉祥曰正言是也¶
嘗為上言曹石聲勢太盛宜早禁制上曰汝可以朕意¶
告之正徑造亨諷令稍自戢二人益怨正矣會承天門¶
<pb:KR2g0039_WYG_018-4a>¶
災上下詔責躬實正視草厯陳弊政詞極切直遂有飛¶
語指為謗訕内批降廣東欽州同知道漷以母老留未¶
行會有憾正者以事中正逮繫詔獄謫戍肅州鎮夷所¶
上每念正曰岳正倒好只是大膽曹石敗上謂大學士¶
李賢曰岳正向固言之賢請曰正有老母幸放歸乃命¶
釋為民憲廟初臺諫請復正及御史楊瑄官吏部擬調¶
南京有㫖勿調復職充經筵講官纂修英廟實録李賢¶
欲出正為南京國子祭酒正不應有忌正者偽為正劾¶
<pb:KR2g0039_WYG_018-4b>¶
賢疏草賢以是怨正會廷薦為兵部侍郎與都給事中¶
張寧名竝上寧負才氣亦被譖遂皆外補而以正為興¶
化知府成化己丑致仕卒于家所著有深衣纂誤及𩔖¶
博稿¶
論曰文清明體適用足為眞儒其抗王振違石亨生死¶
不悔所稱大丈夫者非耶岳公受知英皇一旦拔起遂¶
秉中軸遇亦竒矣竟忤曹石及受讒文達坎壈以死悲¶
夫¶
<pb:KR2g0039_WYG_018-5a>¶
　¶
　¶
　¶
　¶
　¶
　¶
　¶
　¶
<pb:KR2g0039_WYG_018-5b>¶
　¶
　¶
　¶
　¶
　¶
　¶
　¶
　今獻備遺卷十八¶
